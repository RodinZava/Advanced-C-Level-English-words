<div dir="rtl">
✨ عزیزان و فرهیختگان با سلام

📘 در این کانال فایل اکسل کلمات رسمی و سطح بالای انگلیسی، متناسب با آزمون GRE و همچنین، معادل کلمات سطوح C1 و C2 طبقه بندی CEFR، مناسب کسب نمرات بالای آزمون‌های IELTS، TOEFL، Cambridge، TPE، Duolingo English Test است. همچنین با توجه به ساختار نوشتار، مناسب فارسی‌آموزان عزیزی است که به دنبال آموختن کلمات پیشرفته فارسی هستند.

📅 جمع آوری و تکمیل این دایره کلماتی از شهریورماه 1403 شروع شد و همچنان ادامه دارد. در ابتدا سبک کتاب Barron's Essential Words for the GRE الهام بخش ساختار این مجموعه بود. اما سایر منابع نیز رفته رفته مطالعه شده و به این مجموعه اضافه شده است و در آینده نیز کاملتر خواهد شد.

📚 با توجه به سبک آزمون GRE این مجموعه تقریبا منبع کلمات رسمی است، و اقسام طبقه بندی غیر رسمی در این کار استفاده حداقلی داشته‌اند. توجه داشته باشید شما مختار هستید در آزمونهای غیر از GRE برای اثبات سطح C خود با حفظ یکپارچگی سبک مکالمه، از کلمات روزمره و به روز و غیررسمی استفاده کنید، و یا تماما همانند یک دیپلمات به صورت یکپارچه سراسر از عبارات رسمی بهره ببرید. اما در بخش کتبی استفاده از ساختارهای خشک و سبک رسمی علمی اهمیت جدی دارند.

🧾 نویسنده این اثر آن را به عنوان یک خدمت و مسئولیت اجتماعی عرضه کرده است و این فهرست کلمات برای استفاده ایرانیان عزیز طبق شرایطی که بیان خواهد شد رایگان است، اما با توجه به استگانوگرافی داخل فایل و لیسانس ثبت شده، فروش نسخ اصلی منتشر شده و یا هرگونه نسخه‌ایی که ویرایش کرده‌اید مجاز نیست و گردآورنده ضمن عدم سختگیری، حق پیگرد قانونی را برای خود حفظ کرده است.

🔸 1- در صورتی که فارسی زبان عزیز در ایران حضور دارد و به نیت آموزش شخصی از این فایل استفاده می‌کند استفاده از این گردآوری کاملا رایگان است. * 
🔸 2- در صورتی که کاربر از این مجموعه به نیت آموزش دادن به دیگران استفاده کند بر اساس صفحه UIO داخل فایل اکسل، این محصول رایگان نیست و شرایط پرداختی در همان sheet توضیح داده شده است. * 
🔸 3- در صورتی که فارسی زبان عزیز در خارج از کشور از این منبع استفاده می‌کنند این مجموعه برای ایشان رایگان نیست و طبق صفحه UIO داخل فایل باید پرداختی انجام شود. * 
* 🔸 4- در صورتی که فارسی زبان عزیز برای تکمیل دانش زبانی خود از این مجموعه استفاده کرده و در نهایت موفق به خروج از ایران شدند، بسته با ارزیابی خود از کیفیت اثرگذاری این مجموعه، و بر اساس صفحه UIO داخل فایل ملزم به پرداختی هستند که زمان و مکان آن پرداخت به خود ایشان واگذار می‌شود. 
🔸 5- در صورتی که کاربر عزیز ایرانی نیستند و برای آموختن زبان پارسی از این اثر بهره می‌برند لازم است پرداخت طبق توضیح صفحه UIO پرداختی انجام دهند. * 
🔸 6- در صورتی که دانش آموز آموزگاری هستید که از این فایل به عنوان منبع آموزش استفاده می‌کنند و به شما هم توصیه کرده‌اند که همین منبع را استفاده کنید، شرایط پرداخت یا عدم پرداخت شده بسته به این دارد که این منبع بتواند در خروج شما از کشور نقش موثر ایفا کند، پرداخت برای شما * طبق بند 4 یا 3 یا 5 لازم است، و یا طبق بند 1 لازم نیست.

💡 گردآورنده این محصول، معتقد به فلسفه اقتصادی قیمتگذاری داوطلبانه است و این اثر آزمایشی از استفاده این روش در خدمات و محصولات آتی است. این فلسفه بیان می‌کند بهتر است مشتریان از قیمت تمام شده، و یا سختی و شرایط تولید کالا و خدمت مد نظرشان آگاه شوند، و خود بسته به درجه بهره‌ای که از هر کالا یا خدمت می‌کنند، به تولیدکننده پرداختی داشته باشند، و این روحیه را داشته باشند که با پرداختی خود به خالق محصول پاداش می‌دهند. بر اساس این پاداش، تولیدکننده متوجه می‌شود که جامعه چقدر از تلاش او راضی بوده‌اند و آیا باید به عرضه محصول خود ادامه دهد یا در صورت نداشتن صرفه عرضه آن را قطع کند.

📖 مثالی در مورد ویژگی این قیمتگذاری:

📚 فرض کنید شما یک معلم هستید و در کتاب فروشی کتابی را می‌بینید که از تمام آن فقط یک فصل آن برای شما قابل توجه و مفید است. در حالت کلاسیک، در صورتی که بخواهید آن فصل را داشته باشید باید تمام کتاب را خریداری کنید که هزینه تمام فصول است. اما در صورتی که قیمتگذاری این کتاب داوطلبانه بود، شما میتوانستید کل آن کتاب را تهیه کنید، اما فقط به اندازه ای از آن که برای شما مفید است هزینه پرداخت کنید. اگر هزینه کل کتاب 200 دلار باشد، و فصل مورد نیاز شما یک دهم کل کتاب باشد، شما می‌‌توانستید طبق قیمتگذاری داوطلبانه فقط هزینه آن یک دهم یعنی 20 دلار را پرداخت کنید؛ که در قیمتگذاری کلاسیک رایج مقدور نیست.

📦 البته لازم به ذکر است که در در صورتی که عرضه کالا محدود نباشد. یک فایل دیجیتالی به میزان نامحدود قابل تکثیر و کپی‌برداری است. اما اگر کتاب فیزیکی باشد به جز هزینه کار نویسنده و ناشر، باید هزینه کاغذ و جوهر نیز در نظر گرفته شود. در این حالت با هزینه تمام شده و سود تولیدکنندگان مواجهیم. برای مثال اگر ارزش کاغذ و جوهر کتاب فیزیکی مثال قبل 150 دلار از 200 دلار باشد، 50 دلار هزینه ارزش زمان و تخصص نویسنده است که به عنوان ارزش افزوده به آن کاغذها اضافه شده است. در این حالت شایسته است کاربر کتاب هزینه جسم کالا را که در واقع هزینه ای است که تولیدکننده به طبیعت متحمل کرده است کامل پرداخت شود، سپس میزان استفاده خود از اثر را در آن 50 دلار ارزش افزوده در نظر بگیریم. پس اگر یک دهم آن کتاب برای خواننده مفید باشد، 150 دلار جسم کتاب و یک دهم از 50 دلار ارزش افزوده کتاب پرداخت شود که معادل 5 دلار خواهد شد. پس کل هزینه پرداختی 150+5 دلار، برابر 155 دلار خواهد بود.

📊 هزینه تمام شده کالا + هزینه استفاده از ارزش افزوده کالا = هزینه داوطلبانه کالا

🙏 امیدوارم بازخورد این قیمتگذاری در این اثر نمونه‌ای از درک بالا و انصاف ایرانیان عزیز باشد تا بتوانیم با این نمونه موفق به ترویج این فرهنگ در جوامع اقتصادی جهانی بپردازیم، تا از قیمتگذاری فعلی که به مثابه گروگان‌گیری و سوءاستفاده از عدم اطلاع خریداران است خارج شویم.

📝 از شما عزیزان درخواست می‌کنم با عنایت مهربانانه و عینک تیزبینی خود در ویرایش، اصلاح و بهبود این اثر نویسنده را یاری بفرمایید و بازخوردها و پیشنهادات خود را از طریق تلگرام، لینکدین، و گیتهاب برای بنده ارسال کنید. همچنین از شما عزیزان درخواست دارم که ضمن ارسال این اثر برای دیگران حتما آنها را از وجود توضیحات این کانال و همینطور صفحه گیتهاب مطلع بفرمایید، چرا که فقط در این حالت می‌توانیم فرهنگ قیمتگذاری داوطلبانه را گسترش دهیم، از سوءاستفاده و فروش این محصول جلوگیری کنیم، و همچنین عرضه به روزرسانی‌ها و محصولات و خدمات بعدی را به گوش همگان برسانیم.

🌟 با آرزوی موفقیت و بهترینها برای شما ستارگان علم و دانش ایران 🌟
</div>

